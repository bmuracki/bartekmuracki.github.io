---
title: 'Cztery dni w Neapolu. Chaosie trwaj.'
date: '2018-09-08T16:38:36+02:00'
status: publish
permalink: /2018/09/chaosie-trwaj-cztery-dni-w-neapolu
author: 'Bartek Muracki'
excerpt: ''
type: post
id: 6603
thumbnail: ../../../uploads/2018/09/Napoli-Photo_Bartek_Muracki-6377.jpg
category:
    - 'W podróży'
tag:
    - Kampania
    - neapol
    - podróże
    - Włochy
post_format: []
language:
    - Polski
post_translations: []
hickory_post_type:
    - regular
video:
    - 'a:1:{i:0;a:4:{s:9:"embed_url";s:0:"";s:12:"embed_height";s:3:"420";s:15:"self_hosted_url";s:0:"";s:18:"self_hosted_height";s:3:"420";}}'
gallery:
    - 'a:1:{i:0;a:1:{s:6:"images";a:1:{i:0;a:2:{s:5:"image";s:0:"";s:7:"caption";s:0:"";}}}}'
review:
    - 'a:1:{i:0;a:4:{s:13:"overall_score";s:1:"0";s:14:"review_heading";s:0:"";s:12:"summary_text";s:0:"";s:8:"criteria";a:1:{i:0;a:2:{s:4:"name";s:0:"";s:5:"score";s:1:"0";}}}}'
music:
    - 'a:1:{i:0;a:6:{s:9:"embed_url";s:0:"";s:12:"embed_height";s:3:"420";s:16:"soundcloud_embed";s:0:"";s:33:"soundcloud_include_featured_image";s:1:"0";s:13:"spotify_embed";s:0:"";s:30:"spotify_include_featured_image";s:1:"0";}}'
image_size:
    - normal
post_size:
    - normal_post
is_featured:
    - '1'
featured_data:
    - 'a:1:{i:0;a:2:{s:12:"custom_image";s:0:"";s:12:"custom_title";s:0:"";}}'
show_featured_image:
    - '1'
show_tags:
    - '0'
show_share_buttons:
    - '0'
show_author_box:
    - '0'
show_related_posts:
    - '0'
hickory_post_fields:
    - 'a:14:{i:0;s:17:"hickory_post_type";i:1;s:5:"video";i:2;s:7:"gallery";i:3;s:6:"review";i:4;s:5:"music";i:5;s:10:"image_size";i:6;s:9:"post_size";i:7;s:11:"is_featured";i:8;s:13:"featured_data";i:9;s:19:"show_featured_image";i:10;s:9:"show_tags";i:11;s:18:"show_share_buttons";i:12;s:15:"show_author_box";i:13;s:18:"show_related_posts";}'
---
**Wiesz, lecimy na pizzę do Neapolu – oznajmiła mi kilka dni temu Hela – musisz wziąć dwa dni urlopu. Aha, z Katowic lecimy. Nie wiem jak to się stało, ale zauważyłam dopiero w mailu z biletami. Zatem – kierunek Neapol!**

I polecieliśmy. Po dwóch tygodniach w górskiej chacie na Spiszu, gdzie czas dosłownie się dla nas zatrzymał, to była podróż szokująca podobnie, jeśli nie bardziej, jak wskoczenie do lodowatej wody w Białce (a uwierzcie na słowo – Bałtyk latem to przy tym ciepły basen).

Pisząc o Neapolu trudno nie orientalizować. Bo dla podróżnego z Europy Wschodniej, z krain zimnych i smutnych, Neapol to chaos, sensoryczne przeładowanie atakujące jednocześnie wszystkie zmysły. Pędzące po wąskich uliczkach samochody, wyjeżdzające z każdej strony skutery, a w tym wszystkim przerażeni turyści, którzy zastanawiają się, jak przedostać się na drugą stronę ulicy.

Wilgoć, aromaty owoców, a może już gnijących śmieci; nuty słodkie i korzenne nagle ustępują intensywnemu zapachowi morza i ryb, ale już gdzieś kawa i świeże ciastka, i znów mokre pranie, ale jeszcze spaliny z dwusuwu, nie do podrobienia, a z kuchennych okienek zapraszają niedzielne obiady.

![](../../../uploads/2018/09/Napoli-Photo_Bartek_Muracki-6377.jpg)

![](../../../uploads/2018/09/Napoli-Photo_Bartek_Muracki-6352.jpg)

![](../../../uploads/2018/09/Napoli-Photo_Bartek_Muracki-6031.jpg)

Na miniaturowym placyku do późnej nocy biegają dzieciaki i grają w piłkę. Łomot odbijanej futbolówki niesie się po całej okolicy, miesza z wrzaskami i klaksonami, a hałaśliwy mecz kończą dopiero imiona wykrzykiwane z kolejnych okien. Tu nie ma już miejsca na dyskusje, niebieska piłka w barwach Napoli ląduje za kratą kościoła i będzie tam czekać do następnego wieczora.

![](../../../uploads/2018/09/Napoli-Photo_Bartek_Muracki-6446.jpg)

![](../../../uploads/2018/09/Napoli-Photo_Bartek_Muracki-6040.jpg)

A jeśli Neapol, to i **pizzerie**, każda z własnym tajnym przepisem i odrębnym systemem obsługi. W jednej prosisz o numerek, a po jego wyczytaniu składasz zamówienie albo siadasz. W innej – przebijasz się przez tłum czekający na pizzę na wynos, w kolejnej – napiwki zostawiasz w małym okienku razem z paragonem, który wskazuje kolejność. Ogonki zapowiadające co najmniej pół godziny czekania tworzą się i znikają w ciągu kilku minut, a ja zdezorientowany i głodny stoję przed wejściem, próbując się w tym wszystkim połapać.<span class="Apple-converted-space"> </span>

![](../../../uploads/2018/09/Napoli-Photo_Bartek_Muracki-6430.jpg)

![](../../../uploads/2018/09/Napoli-Photo_Bartek_Muracki-6142.jpg)

![](../../../uploads/2018/09/Napoli-Photo_Bartek_Muracki-6288.jpg)

Potem jest już prościej, szczególnie że można ograniczyć się do wyboru pomiędzy dwoma klasycznymi plackami: **margaritą** i **marinarą** (kilka lokali serwuje zresztą tylko takie pizze). Ewentualnie – zdecydować się na wersję tradycyjną, składaną na pół, czy smażoną w głębokim oleju. O neapolitańskiej kulturze pizzy kręcono już filmy i pisano książki, dlatego napiszę jedynie – warto! I nie zdziwcie się, kiedy na stolik obok wjedzie pizza dla dzieciaków… z frytkami.<span class="Apple-converted-space"> </span>

![](../../../uploads/2018/09/Napoli-Photo_Bartek_Muracki-6351.jpg)

![](../../../uploads/2018/09/Napoli-Photo_Bartek_Muracki-6104.jpg)

![](../../../uploads/2018/09/Napoli-Photo_Bartek_Muracki-6313.jpg)

**Kawa**. Miniaturowa filiżanka parzy w dłonie i usta, ledwo można ją utrzymać. W środku 25 mililitrów espresso, kawy o intensywnym aromacie z gęstą, oleistą cremą na wierzchu.<span class="Apple-converted-space"> </span>Filiżanka espresso (albo po prostu “caffe”) nie powinna nigdzie kosztować więcej niż euro, a kawę można pić po prostu stojąc przy barze. Już po kilka dniach znajdujemy ulubione miejsca, gdzie kawa i okoliczności najbardziej nam odpowiadają. Praktyka pokazuje, że kaw można wypić kilka dziennie, a w domu dołożyć jeszcze napar z moki.

![](../../../uploads/2018/09/Napoli-Photo_Bartek_Muracki-6425.jpg)

![](../../../uploads/2018/09/Napoli-Photo_Bartek_Muracki-6436.jpg)

![](../../../uploads/2018/09/Napoli-Photo_Bartek_Muracki-6077.jpg)

Z zalanych słońcem ulic wchodzimy w półmrok i chłód groty na **cmentarzu Fontanelle**. Nad głowami kilkanaście metrów skał, a dookoła kilkadziesiąt tysięcy bezimiennych czasek i szkieletów ludzi, którzy padli ofiarą jednej z wielu zaraz lub klęsk głodu. Gdy zakazano chowania zmarłych przy kościołach i w granicach miast, te “opuszczone dusze”, jak mówią o nich mieszkańcy Neapolu, trafiały do zbiorowych mogił takich jak ta na Fontanelle.<span class="Apple-converted-space"> </span>

![](../../../uploads/2018/09/Napoli-Photo_Bartek_Muracki-6071.jpg)

![](../../../uploads/2018/09/Napoli-Photo_Bartek_Muracki-6056.jpg)

![](../../../uploads/2018/09/Napoli-Photo_Bartek_Muracki-6042.jpg)

Do niektórych czasek zaczęto się modlić i “adoptować je”, nadając im imiona. Wdzięczność duchów działa, zapewniając życiową pomyślność, więc kult szybko staje się popularny. Dlatego w drugiej połowie XX wieku kościół katolicki oficjalnie zabronia pogańskich w jego mniemaniu praktyk. Chyba mało skutecznie, bo przed kapliczkami nadal widać świeże ofiary i kwiaty.

![](../../../uploads/2018/09/Napoli-Photo_Bartek_Muracki-6477.jpg)

To właśnie dla niego na zawsze zarezerwowana jest koszulka z “dziesiątką”. **Diego Armando Maradona** trafił do SCC Napoli w sezonie 1984/85 i przez siedem lat rozegrał w niebieskiej koszulce 188 spotkania, strzelając łącznie 81 bramek. W Neapolu forma Argentyńczyka rozkwitła: z klubem dwukrotnie sięgnął po mistrzostwo “Serie A”, a w 1986 roku jako kapitan zdobył z Albicelestes mistrzostwo świata w Meksyku.

![](../../../uploads/2018/09/Napoli-Photo_Bartek_Muracki-6303.jpg)

Wraz z sukcesami przyszedł jednak nałóg narkotykowy, a kokaina i profesjonalna kariera sportowa rzadko kiedy idą w parze. W Neapolu zapamiętano jednak najlepsze lata Diego, a na murale z jego wizerunkiem można natkąć się co chwilę, szczególnie spacerując po uliczkach w Quartieri Spagnioli i Sanicie.<span class="Apple-converted-space"> </span>

![](../../../uploads/2018/09/Napoli-Photo_Bartek_Muracki-6302.jpg)

Mimo burzliwego życia osobistego, kontrowersyjnych poglądów politycznych i sporych zaległości podatkowych wobec włoskiego fiskusa, miejsce “Złotego Chłopca” pomiędzy figurkami świętych, kapliczkami i zdjęciami zmarłych wydaje się być pewne. No, chyba że straci je na rzecz drugiego świeckiego świętego – słynnego aktora i śpiewaka Toto.

![](../../../uploads/2018/09/Napoli-Photo_Bartek_Muracki-6032.jpg)

![](../../../uploads/2018/09/Napoli-Photo_Bartek_Muracki-6463.jpg)

Czytając o Neapolu można<span class="Apple-converted-space"> </span>odnieść wrażenie, że jedzie się do centrum światowej przestępczości, a amerykańscy turyści po lekturze internetowych wpisów zmieniają trasę swojej wymarzonej podróży tak, by omijała stolicę Kampanii. Tak, sądząc po artykułach prasowych korupcja i mafia mają się dobrze. Na ulicach widać sporo wojska, a paradowanie po ciemnych zaułkach z drogim sprzętem i biżuterią to proszenie się o kłopoty – ale to podstawowe zasady poruszania się po każdym większym europejskim mieście.<span class="Apple-converted-space"> Neapol nie jest tu wyjątkiem.</span>

![](../../../uploads/2018/09/Napoli-Photo_Bartek_Muracki-6453.jpg)

![](../../../uploads/2018/09/Napoli-Photo_Bartek_Muracki-6349.jpg)

![](../../../uploads/2018/09/Napoli-Photo_Bartek_Muracki-6130-1.jpg)

To tylko luźne zapiski z Neapolu. Na pewno zapamiętam także ulice pokryte streetartem, stare malowane szyldy z przepiękną typografią, oszałamiający widok na miasto z zamku oraz wciąż żywe freski i mozaiki z Pompei, które można obejrzeć w Muzeum Archeologicznym.

![](../../../uploads/2018/09/Napoli-Photo_Bartek_Muracki-6511.jpg)

Chaosie trwaj!